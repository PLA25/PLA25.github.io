---
layout: blog
title: Reflectie - Martijn
date: 2018-06-06
tags:
---

# Bijdrage
Ik ben het meest trots op de logica achter het product. Ik heb ervoor kunnen zorgen dat als er geen internet verbinding is er geen metingen verloren gaan. Ook ben ik verantwoordelijk geweest voor het machine learning gedeelte van de metingen. Ik heb beide onderdelen alleen gedaan.

# Reflectie
Tijdens het project heb ik me vooral bezig gehouden met de voortgang van het product. Ik zorgde dat er atlijd wel taken in Trello klaar stonden. Een minder leuke, maar toch nodige, verantwoordelijkheid was het zorgen dat iedereen op tijd zijn taak af had. Je moet dan soms streng kunnen optreden als iemand niet zijn deel heeft gedaan.

# Leerdoelen
Voor het volgende project ga ik meer letten op de manier hoe een boodschap kan worden overgebracht. Bij de ene persoon kan een opmerking over de code ontvangen worden als een persoonlijke aanval terwijl een ander het ziet als feedback.

Ook zal ik meer moeten vertrouwen op me teamgenoten. Ik was op de hoogte van alles wat gebeurde en als er iemand nodig was voor iets buiten het team dan wou ik het altijd doen omdat ik me niet afhankelijk wil stellen van een ander.

# Feedback
## Joey
Denk nog eens of vaker na over de manier hoe je een bericht formuleert of de reden achter het sturen. Je maakt soms opmerkingen waarvan ik denk waarom zeg je dit en wat probeer je er mee te bereiken.

Verdiep je meer in logica. Programmeren is toch veel probleem oplossen en dus logisch beredeneren. Ik denk dat als je je hier in door ontwikkeld je erg ver kan komen.

## Thom
Ga meer praten. Je hebt in het hele project weinig gezegd. Tijdens de brainstorm-sessies gaf je weinig tot geen input en sloot je je aan bij ideeën van anderen. Ook is vaker communiceren prettig voor je teamgenoten, ze weten dan hoe je ergens over denkt of wat er mis is.

## Matthijs
Vraag minder om hulp! Je kan het wel en snapt het wel maar je twijfelt soms. Je zit in een hele veilige omgeving waar je alles kunt proberen, het geeft niet dat het soms niet in een keer lukt.

Durf meer risico's te nemen. Je valt een beetje in de herhaling. Als iemand zegt dat links goed is dan geloof je dat meteen. Vraag aan die persoon waarom links en waarom niet rechts of ... Daag jezelf uit en wees niet bang om ergens tegen aan te lopen.

## Brian
Probeer je meer te focussen op één taak. Je kreeg in het begin weinig tot eigenlijk niks af omdat je met te veel dingen te gelijk bezig was. Later ging dit stukken beter.

Je weet waar problemen kunnen liggen of waar optimalisatie mogelijk is, alleen je probeert dat allemaal meteen in je code te verwerken. Dit heeft soms als gevolg dat je code niet werkt omdat je iets aan het optimaliseren bent wat nog niet eens werkt. Als je dit proces in meerdere blokken kan opdelen dan kun je mooie dingen maken.