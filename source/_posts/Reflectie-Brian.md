---
layout: blog
title: Reflectie - Brian
date: 2018-06-06
tags:
---

# Bijdrage
Ik ben het meest trots op de case, ook aangezien dit mijn enige bijdrage is die iets met TI te maken heeft. Verder ben ik best trots op de configurator (een pagina waar je bij de eerste boot het systeem instelt). Ik heb beide onderdelen alleen gedaan, bij de configurator heb ik wel advies gekregen van Martijn.

# Reflectie
Tijdens het project heb ik mij vooral beziggehouden met functies voor de website, zeker in het begin begon ik moeizaam en moest ik echt mijn draai in het team vinden. Naar eigen zeggen ging het vooral richting het einde van het project goed. Zo pakte ik bijvoorbeeld uiteindelijk de blog maar op omdat deze anders bleef liggen waarna ik deze de laatste 6 weken van het project bijgehouden heb.

In de toekomst hoop ik op een wat stabieler projectteam, zoals ik in de 2e helft van dit project had zodat ik alle geleerde vaardigheden daar meteen kan toepassen.

# Leerdoelen
Voor het volgende project ga ik vanaf het begin beter meedraaien. Dit wil ik doen door mij minder te laten afleiden door andere taken en eerst het een af te maken voor ik met het andere begin.

Ook moet ik beter gaan communiceren over mijn lopende problemen, in het begin ging ik nogal de fout in door mijn persoonlijke problemen niet te melden waardoor ik later in het project nogal problemen begon te krijgen.

# Feedback
## Joey
Voor de toekomst wil ik je het advies meegeven om wat meer na te denken over hoe je dingen brengt. Vooral aan het einde van het project ontstonden hierdoor problemen en conflicten, zeker hoe wij de afgelopen week botste, hier baalde ik erg van.

Verder wil ik je het advies geven een iets betere houding aan te nemen tijdens project dagen, want je doet je werk goed maar laat op college een slechte indruk achter.

## Thom
Ik heb je weinig gezien en gesproken en dat is denk ik ook het beste punt waar ik je feedback op kan geven. Communiceer meer met je team, dit spaart een boel ergernis uit en helpt je voortgang in het project.

## Matthijs
Je hebt tijdens het project onwijs je best gedaan en mooie dingen op tafel weten te zetten. Maar wees iets minder onzeker over jezelf, je doet het prima en ik weet zeker dat je het allemaal gaat halen.

Verder heb je tijdens het project je enorm ingezet op dingen als de handleiding, dit wordt erg gewaardeerd door andere teamgenoten en moet je vooral blijven doen!

## Martijn
Tja Martijn waar moet ik beginnen, zeker op die van jou heb ik een tijdje zitten broeien.
Laat ik maar beginnen met een puntje van kritiek. In toekomstige projecten geef ik je graag het advies om voordat je wat zegt te bedenken hoe dat op de ander zou overkomen, maar omdat je hier al druk mee bezig bent gaat dit echt al een stuk beter.

De manier waarop je GitHub ingericht had hielp de kwaliteit van het project echt voorruit en door je management skills ging alles een stuk beter dan dat het zonder jou gegaan zou zijn.
Natuurlijk programmeer je goed en ga je een onwijs goeie toekomst tegemoet, zeker met alle werkervaring die je al hebt.

Verder wil ik je gewoon onwijs bedanken en niet alleen voor mijzelf. Je hebt iedereen tijdens het project onwijs goed geholpen en mij in het bijzonder. Ik weet zeker dat als ik jou niet tegen was gekomen voor het project ik het niet zo goed gedaan zou hebben als nu (evenals het advies voor Communication Skills).
